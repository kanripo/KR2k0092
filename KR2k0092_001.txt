# -*- mode: mandoku-view; -*-
#+TITLE: 長安志
#+DATE: 2015-08-24 22:45:09.767788
#+PROPERTY: ID KR2k0092
#+PROPERTY: BASEEDITION WYG    
#+PROPERTY: JUAN 卷一
<pb:KR2k0092_WYG_001-1a>¶
欽定四庫全書¶
　長安志巻一　　　　　　宋　宋敏求　撰¶
　　總叙¶
　　分野¶
　　土産¶
　　土貢¶
　　風俗¶
　　四至¶
<pb:KR2k0092_WYG_001-1b>¶
　　管縣(戸口/)¶
　　雜制¶
　　　總叙¶
京兆府(治萬年長/安二縣)尚書禹貢雍州之域舜置十二牧雍¶
其一也又古豐鎬之地周文武之所都毛詩曰作邑于¶
豐又曰宅是鎬京(豐邑在豐水之西鎬京在豐/水之東武王作邑在鎬京)漢書曰¶
文王作豐(師古曰今長安西北/界靈臺鄉豐水上是)武王治鎬(師古曰今昆/明池北鎬陂)¶
(是/)世本曰武王在豐鄗(杜預左氏傳注曰豐在始平鄠/縣東說文曰鎬在上林苑中鎬)¶
<pb:KR2k0092_WYG_001-2a>¶
(與鄗/同)雍州為王畿平王東遷以岐豐之地賜秦襄公(史/記)¶
(蘇秦西至秦説惠王曰秦四塞之國被山帶渭東有關/河西有漢中南有巴蜀北有代馬此天府也又曰獻公)¶
(徙居櫟陽孝公用商鞅/於咸陽築冀闕徙都之)恵文王始都咸陽秦并天下置¶
内史以領關中(内史周官關中記曰秦西以隴關為限/東以函谷為界二關之門是謂關中之)¶
(地東西方千餘里南北近山者相去一二百里逺者三有/四百里南山自華岳西連秦嶺終南太白至于隴山北)¶
(高陵平原南北數千里東西二三百里西接岐梁汧雍/之山關中有涇渭㶚滻灃滈澇潏之水上林賦云八川)¶
(分流者也顔師古曰灞滻/涇渭灃滈澇潏是為八川)項籍滅秦分其地為三封章¶
邯為雍王都廢丘今興平縣司馬欣為塞王都櫟陽(韋/昭)¶
<pb:KR2k0092_WYG_001-2b>¶
(曰在長安東名桃林塞師古曰取河華/之固為扼塞耳非桃林也塞音先代反)董翳為翟王都¶
高奴今延州金明縣謂之三秦漢高祖元年更雍州為¶
渭南郡五年高祖在洛陽從婁敬說始都之(漢書曰秦/地於禹貢)¶
(時跨雍梁二州/漢興立都長安)九年罷渭南郡復為内史景帝分置左¶
右内史此為右内史三輔黄圖曰武帝太初元年改内¶
史為京兆尹以渭城以西屬右扶風長安以東屬京兆¶
尹長陵以北屬左馮翊以輔京師謂之三輔又置三輔¶
中輔理華隂左輔理高陵右輔理郿兼三都尉亦曰六¶
<pb:KR2k0092_WYG_001-3a>¶
輔(胡廣漢官解詁曰三輔典境理人與守職問/事俱在長安城中又置司𨽻校尉三輔咸屬)東方朔¶
曰三輔之地南有江淮北有河渭汧隴以東商雒以西¶
厥壤肥饒此所謂天府陸海之地也王莽分長安城旁¶
六鄉置帥各一人分三輔為六尉郡(師古曰三輔黄圖/云渭城安陵以西)¶
(北至栒邑義渠十縣屬京尉大夫府居故長安城高陵/以北十縣屬師尉大夫府居故廷尉府新豐以東至湖)¶
(十縣屬翊尉大夫府居城東霸陵杜陵東至藍田西至/武功郁夷十縣屬光尉大夫府居城南茂陵槐里以西)¶
(至汧十縣屬扶尉大夫府居城西長陵池陽以/北至雲陽祋祤十縣屬列尉大夫府居城北)更始元¶
年三輔各復其舊光武都洛陽以關中地復置雍州領¶
<pb:KR2k0092_WYG_001-3b>¶
縣十尋罷復置司𨽻校尉綂三輔如舊獻帝時董卓謂¶
陳紀曰三輔平敞四靣險固土地肥美號曰陸海遂都¶
長安魏文帝分河西為涼州隴右為秦州改京兆尹為¶
太守馮翊扶風各除左右仍以三輔屬司𨽻晉省司𨽻¶
於長安置雍州統京兆馮翊扶風安定始平北地新平¶
七郡州治京兆郡惠帝永安元年張方刼帝幸長安光¶
熙元年六月還洛陽愍帝之後劉聰劉曜石勒苻健苻¶
堅姚萇相繼竊據之勒復置雍州健置司𨽻校尉堅分¶
<pb:KR2k0092_WYG_001-4a>¶
司𨽻為雍州分京兆為咸陽郡(萇改長安/曰常安)萇孫泓為劉¶
裕所滅東晉復置雍州及京兆郡尋為赫連勃勃所破¶
遣子璝鎮長安號曰南臺後魏太武始元元年破赫連¶
昌以其地置秦雍南秦三州雍治京兆秦治天水南秦¶
治伏羌雍州領京兆馮翊扶風咸陽北地等五郡三十¶
一縣京兆郡領縣八(長安杜城鄠山北新/豐霸城隂槃藍田)孝武永熙三¶
年自洛遷都長安號西魏復置京兆尹(北史曰後周明/帝二年六月分)¶
(長安為萬年縣並居京城改雍/州刺史為牧京兆郡守為尹)後周與隋因之開皇三¶
<pb:KR2k0092_WYG_001-4b>¶
年自漢長安故城東南移二十一里遷都龍首川改京¶
兆尹為雍州大業三年改州為京兆郡統縣二十二唐¶
武德元年復為雍州以古雍州之地分為關右隴右二¶
道後改為關内道三年分武功好畤盩厔扶風四縣置¶
稷州以武功好畤盩厔來屬十七年廢宜州以華原同¶
官二縣來屬天授元年改雍州為京兆郡其年復為雍¶
州二年分始平武功奉天盩厔好畤等縣復置稷州分¶
雲陽涇陽醴泉三原富平美原等縣置宜州大足元年¶
<pb:KR2k0092_WYG_001-5a>¶
廢鴻宜鼎稷四州以始平等一十七縣來屬開元元年¶
改雍州為京兆府天寶元年以京城為西京京兆府領¶
縣二十二三年置十五道採訪為京畿道至德二載曰¶
中京元年建丑月停京名尋曰上都自周秦歴漢晉西¶
魏後周隋唐並為帝都天祐元年昭宗東遷于洛降為¶
佑國軍梁開平元年改府曰大安二年改軍曰永平後¶
唐同光元年復為西京府曰京兆晉天福元年改軍曰¶
晉昌漢乾祐元年改軍曰永興其府名仍舊本朝因之¶
<pb:KR2k0092_WYG_001-5b>¶
(所載皆用圖經舊文按圖經/所出盡取唐梁載言十道志)¶
　　　分野¶
周禮保章氏以星辨九州之地所封之域皆有分星在¶
天官書東井輿鬼為雍州之分兼得趙魏之交漢書地¶
理志曰自東井十六度至栁八度為鶉首于辰在未秦¶
之分也廣雅曰北斗樞為雍州尚書禹貢黑水西河惟¶
雍州(西據黑水/東距西河)弱水既西涇屬渭汭漆沮既從豐水攸¶
同(言三/水同)荆岐既旅(旅謂可/祭也)終南惇物至于鳥䑕(謂終南/惇物二)¶
<pb:KR2k0092_WYG_001-6a>¶
(山西南至于/鳥䑕山也)原隰底績至于豬野(言原隰皆可致功今/武威郡姑臧縣即豬)¶
(野/)三危既宅三苖丕叙(三危山名言可居也三苖即有/苖氏為亂徙長沙間皆大得其)¶
(次/序)厥土惟黄壤厥田惟上上浮于積石至于龍門(皆河水/所浮)¶
會于渭汭(近流/曰會)周禮職方正西曰雍州其山鎮曰嶽山¶
藪曰弦蒲川曰涇汭浸曰渭洛其利玉石兼得禹貢梁¶
州之地周自武王克商都酆鎬則雍州為王畿及秦孝¶
公作為咸陽築冀闕徙都之故謂之秦川亦曰關中地¶
按三輔黄圖曰始皇表河以為秦東門表汧以為秦西¶
<pb:KR2k0092_WYG_001-6b>¶
門(西門一/作西川)賈誼過秦論云踐華以為城又班孟堅西都¶
賦曰左據函谷二崤之阻表以太華終南之山右界褒¶
斜隴首之險帶以洪河涇渭之川張平子西京賦曰廣¶
衍沃野厥土上上實為地之奥區神臯¶
　　　土産¶
周禮職方氏雍州其利玉石其人三男二女畜宜牛馬¶
榖宜黍稷漢書地理志曰雍州有鄠杜竹林南山檀柘¶
號稱陸海為九州膏腴(師古曰言其地高陸而饒物產/如海之無所不出故云陸海腹)¶
<pb:KR2k0092_WYG_001-7a>¶
(之下肥曰腴/故取喻云)班孟堅西都賦曰陸海珍藏藍田美玉竹¶
林果園芳草甘木郊野之富號為近蜀(盩厔產芎藭白/芷烏頭澤㵼三)¶
(稜華原産芍/藥赤石脂)¶
　　　土貢¶
禹貢雍州厥貢球琳琅玕唐十道圖貢葛紗鞾氊蠟¶
席酸棗仁地骨皮藕粉葛粉櫻桃紫稈粟大小麥麫晉¶
天福中並停今止貢酸棗仁地骨皮充正旦庭實其外¶
歲貢興平酥咸陽梨不列方物貨殖傳曰關中由汧雍¶
<pb:KR2k0092_WYG_001-7b>¶
以東至河華膏壤沃野千里自虞夏之貢以為上田¶
　　　風俗¶
漢志曰秦有四塞之固昔后稷封斄(音/邰)公劉處豳大王¶
徙&KR1122;(音/岐)文王作豐武王治鎬其民有先王遺風好稼穡¶
務本業故豳詩言農桑衣食之本甚備始皇之初鄭國¶
穿渠引涇水溉田沃野千里民以富饒漢興立都長安¶
徙齊諸田楚昭屈景及諸功臣于長陵後世徙吏二千¶
石高訾富人及豪傑并兼之家于諸陵盖以彊幹弱支¶
<pb:KR2k0092_WYG_001-8a>¶
非獨為奉山園也是故五方雜錯風俗不純其世家則¶
好禮文富人則商賈為利閭里豪傑則㳺俠通姦瀕南¶
山近夏陽多阻險輕薄易為盜賊常為天下劇又郡國¶
輻湊浮食者多民去本就末列侯貴人車服僣上衆庶¶
放效羞不相及嫁娶尤崇侈美送死過度故漢時京輔¶
稱為難理又隋書地理志曰京兆王都所在俗具五方¶
人物混淆華戎雜錯去農從商爭朝夕之利游手為事¶
競錐刀之末貴者崇侈靡賤者薄仁義豪强者縱横貧¶
<pb:KR2k0092_WYG_001-8b>¶
窶者窘蹙桴鼓屢驚盜賊不禁此乃古今之所同風也¶
春秋說題辭曰秦金精堅故秦俗亦堅詩含神霧曰秦¶
地處仲秋之位男柔弱女高膫(膫明也/落蕭反)白色身音中商¶
其言舌舉而仰聲清而揚¶
　　　四至¶
東至東京(一千二百/七十里)東至西京(八百五/十里)東至華州(一百/八十)¶
(里/)東南至商州(二百六/十五里)南取庫谷路至金州(六百八/十里)西¶
南至洋州(六百四/十里)正西微北至鳯翔府(三百一/十里)西北至¶
<pb:KR2k0092_WYG_001-9a>¶
邠州(三百/里)北至坊州(三百五/十里)正東微北至同州(三百五/十里)¶
北至耀州(一百八/十里)西北至乾州(一百六/十里)¶
　　　管縣¶
　　漢¶
京兆尹(故秦内史高帝元年屬塞國二年更為渭南郡/九年罷復為内史武帝建元六年分為右内史)¶
(太初元年更/為京兆尹)元始二年戸十九萬五千七百二口六十¶
八萬二千四百六十八(師古曰漢之戸口當/元始時最為殷盛)¶
縣十二¶
<pb:KR2k0092_WYG_001-9b>¶
長安(戸八萬八百口二/十四萬六千二百)新豐　船司空(莽曰船利服䖍/曰縣名師古曰)¶
(本主船之官/遂以為縣)藍田　華陰　鄭　湖　下邽　南陵¶
奉明(宣帝/置)霸陵　杜陵¶
左馮翊(故秦内史高帝元年屬塞國二年更名河上郡/九年罷復為内史武帝建元六年分為左内史)¶
(太初元年更/名左馮翊)戸二十三萬五千一百一口九十一萬七¶
千八百二十二¶
縣二十四¶
高陵　櫟陽　翟道　池陽　夏陽　衙　　粟邑¶
<pb:KR2k0092_WYG_001-10a>¶
谷口　蓮勺(如淳白/音輦酌)鄜　頻陽　臨晉　重泉(莽曰/調泉)郃¶
陽　祋祤　武城　沈陽(莽曰/制昌)褱徳　徵(今澄/城縣)雲陵(昭/帝)¶
(置/)萬年　長陵　陽陵　雲陽¶
右扶風(故秦内史髙帝元年屬雍國二年更為中地郡/九年罷復為内史武帝建元六年分為右内史)¶
(太初元年更名主爵都尉為右扶風師古曰主爵都尉/本秦之主爵中尉掌列侯至太初元年更名右扶風而)¶
(治于内史右地故此志追書建元六年分/為右内史又云更名主爵都尉為右扶風)户二十一萬¶
六千三百七十七口八十三萬六千七十¶
縣二十一¶
<pb:KR2k0092_WYG_001-10b>¶
渭城　槐里　鄠　盩厔　斄　郁夷(韓詩周道郁夷有/汧水祠莽曰郁)¶
(平/)美陽　郿　雍　漆　栒邑　隃麋　陳倉　杜陽¶
　汧　好畤　虢　安陵　茂陵　平陵　武功¶
　　後漢¶
京兆尹(其四縣建武十五年屬/雒陽西九百五十里)十城户五萬三千二百¶
九十九口二十八萬五千五百七十四¶
長安　霸陵　杜陵　鄭　新豐　藍田　長陵　商¶
　上雒　陽陵¶
<pb:KR2k0092_WYG_001-11a>¶
左馮翊(雒陽西六百八十八里決/録注曰馮馮也翊明也)十三城户三萬七千¶
九十口十四萬五千一百九十五(闗中記曰三輔舊治/長安城中長吏各在)¶
(其縣治民光武東都之後扶風出治槐里馮翊/出治髙陵三輔黄圖曰扶風治所在夕隂街北)¶
髙陵　池陽　雲陽　祋祤　頻陽　萬年　蓮勺¶
重泉　臨晉　郃陽　夏陽　衙　粟邑¶
右扶風(決録曰扶/風化也)十五城户萬七千三百五十二口九¶
萬三千九十一¶
槐里　安陵　平陵　茂陵　鄠　郿　武功　陳倉¶
<pb:KR2k0092_WYG_001-11b>¶
　汧　隃麋　雍　栒邑　美陽　漆　杜陽¶
　　晉¶
雍州統郡國七縣三十九户九萬九千五百京兆郡(統縣九/户四萬)¶
長安　杜陵　霸城　藍田　髙陵　萬年　新豐¶
隂般　鄭¶
馮翊郡(統縣八戸/七千七百)¶
臨晉　下邽　重泉　頻陽　粟邑　蓮勺　郃陽¶
夏陽¶
<pb:KR2k0092_WYG_001-12a>¶
扶風郡(統縣六户/二萬三千)¶
池陽　郿　雍　汧　陳倉　美陽¶
安定郡(統縣七户/五千五百)¶
臨涇　朝那　烏氏　都盧　鵅獻　隂容　西川¶
北地郡(統縣二户/二千六百)¶
泥陽　富平¶
始平郡(泰始三年置統縣/五户一萬八千)¶
槐里　始平　武功　鄠　蒲城¶
<pb:KR2k0092_WYG_001-12b>¶
新平郡(新置統縣二/户二千七百)¶
漆　汾邑¶
　　隋¶
京兆郡統縣二十二户三十萬八千四百九十九¶
大興　長安(帶郡仙都福/陽太平等宫)始平(故置扶風郡開/皇三年郡廢)武功¶
盩厔　醴泉　上宜(開皇十七年置有舊莫西縣十八/年改名好畤大業三年廢入焉)¶
鄠　藍田　新豐　華原　宜君　同官　鄭　渭南¶
　萬年　髙陵　三原　涇陽　雲陽　富平　華隂¶
<pb:KR2k0092_WYG_001-13a>¶
　　唐¶
京兆府京兆郡本雍州開元元年為府天寳元年領户¶
三十六萬二千九百二十一口百九十六萬一百八十¶
八¶
縣二十三(有府百三十一曰真化匡道水衡仲山新/城竇泉善信鳳神安業平香太清餘皆逸)¶
萬年　長安　咸陽　興平　雲陽　涇陽　三原¶
渭南　昭應　髙陵　同官　富平　藍田　鄠　奉¶
天　好畤　武功　醴泉　華原　美原¶
<pb:KR2k0092_WYG_001-13b>¶
　　本朝¶
京兆府(梁以同官奉先二縣屬同州以富平三原屬耀/州以奉先還𨽻漢以商州乾祐来屬周以渭南)¶
(屬華州建隆中復以奉先𨽻同州乾徳二/年以好畤屬乾州領縣十三治萬年長安)¶
户五萬二千七百二十¶
萬年　長安　鄠　藍田　咸陽　醴泉　涇陽　櫟¶
陽　髙陵　興平　臨潼(祥符八年到唐/昭應縣大中)　武功　乾祐¶
耀州(渠州鎮縣/七治華原)¶
户一萬七千八百二¶
<pb:KR2k0092_WYG_001-14a>¶
華原　富平　三原　雲陽　同官　美原　淳化(淳/化)¶
(四年外雩陽/梨園鎮為縣)　乾州(中州鎮縣/三治奉天)¶
戸九千三百七十一¶
奉天　好畤　永夀(古豳國/之地)¶
華州¶
渭南(戸五千六十三口一/萬一千二百四十七)蒲城(戸二萬九百八口/三萬二千五十五)¶
鳯翔府¶
盩厔(户五千四百五十三口/二萬一千四百一十二)¶
<pb:KR2k0092_WYG_001-14b>¶
　　　雜制¶
開寳九年詔建漢文帝廟去㶚橋鎮二十里景帝廟去¶
中橋鎮十五里宣帝廟去廵鎮二十里令本府各移鎮¶
就廟安置鎮將勾當灑掃又周武王廟在咸陽縣郭下¶
漢高祖廟去長安四里武帝廟去咸陽縣五里唐太宗¶
廟去醴泉縣三百二十歩肅宗廟去甘北廵鎮三里餘¶
縣令主簿勾當灑掃又周文王廟成王廟各去咸陽縣¶
一十五里康王廟去咸陽六里秦始皇廟去昭應縣一¶
<pb:KR2k0092_WYG_001-15a>¶
十里後周太祖廟去富平縣鎮一十三里耀州唐高祖¶
廟去三原縣鎮一十八里宣宗廟去雲陽縣鎮四十里¶
今移縣就廟縣令主簿勾當灑掃若舍屋摧毁當議勘斷¶
令吏部銓曹應上任罷任交割批書厯子如批到舍屋¶
摧毁未得與官不批者仰銓曹牒問本州如廟宇不曽¶
摧毁即依長定格式批例殿最其鎮將若致舍屋摧毁¶
當議決斷勒停¶
　¶
<pb:KR2k0092_WYG_001-15b>¶
　¶
　¶
　¶
　¶
　¶
　¶
　¶
　長安志巻一¶
