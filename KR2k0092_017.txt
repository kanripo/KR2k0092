# -*- mode: mandoku-view; -*-
#+TITLE: 長安志
#+DATE: 2015-08-24 22:45:10.064541
#+PROPERTY: ID KR2k0092
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0092_WYG_017-1a>¶
欽定四庫全書¶
　長安志巻十七　　　　　宋　宋敏求　撰¶
　　縣七¶
　　　櫟陽　　涇陽　　髙陵　　乾祐　　渭南¶
　　　櫟陽¶
櫟陽縣(唐畿今次畿西/南至府九十里)本秦舊縣獻公自雍徙居焉漢¶
髙帝元年項羽以司馬欣為塞王都櫟陽如淳曰櫟音¶
藥二年髙帝為漢王還都櫟陽七年徙都長安髙帝既¶
<pb:KR2k0092_WYG_017-1b>¶
葬太上皇於萬年陵遂分櫟陽置萬年縣以為陵邑治¶
櫟陽城中故櫟陽城亦名萬年城王莽改曰師亭後漢¶
省櫟陽入萬年後魏孝文太和二十二年析萬年置鄣¶
縣宣武景明元年又析置廣陽縣屬馮翊郡周明帝二¶
年省萬年入廣陽髙陵二縣更於長安城中别置萬年¶
縣廣陽仍𨽻馮翊郡隋開皇三年罷郡以廣陽𨽻雍州¶
唐武徳元年改為櫟陽二年析置粟邑縣貞觀八年廢¶
粟邑入焉天授二年𨽻鴻州大足元年還雍州¶
<pb:KR2k0092_WYG_017-2a>¶
縣境(東西五十三里/南北三十一里)¶
四鄉管四里(唐二十五鄉元和元年析大澤鄉𨽻富平/縣奉豐陵十五年析萬年鄉𨽻奉先縣奉)¶
(景陵餘/不傳)¶
五陵鄉在縣東管平定里¶
清州鄉在縣西北管奉尊里¶
永豐鄉在縣東北管芬芳里¶
寧逺郷在縣西南管髙唐里¶
縣城周三里¶
<pb:KR2k0092_WYG_017-2b>¶
櫟陽鎮在郭下¶
粟邑鎮在縣東北三十四里石川河東(莽曰/粟成)¶
渭水渡七西抵髙陵縣東至下邽縣¶
　田王渡　田家渡　周夏渡　聖力渡　萬安渡¶
　耿渡　　孟渡¶
石川河渡二並在縣東¶
　橋渡　粟邑渡¶
渭河西自髙陵縣界來入縣界流入下邽石川河亦曰¶
<pb:KR2k0092_WYG_017-3a>¶
沮河在縣東三十里自華原富平兩縣來入縣界合渭¶
水水經注曰沮水東經萬年故城十三州志萬年縣南¶
有涇渭北有小河謂此水也¶
五丈河在縣西南今涸¶
清渠在縣西耀州界青冶谷水下流也自三原髙陵縣¶
界來入白渠至縣界合渭水¶
五渠其水自洪門分入髙陵縣北下並入渭水¶
　中白渠(從北第一/斗門七)析波渠(第五斗/門二)中南渠(第三斗/門七)¶
<pb:KR2k0092_WYG_017-3b>¶
　髙白渠(第四斗/門二)隅南渠(第五在北原/之南斗門一)¶
煑鹽澤在縣南十五里澤多鹽鹵苻秦時於此煑鹽周¶
二十里¶
清泉陂在縣西南十里多水族之利¶
畦畤在縣東北三十里史記秦獻公時櫟陽雨金自以¶
得金瑞故於此作畦畤櫟陽以祀白帝晉灼曰形如種¶
韮畦畤各一土封¶
古縣城在縣北東西五里南北三里¶
<pb:KR2k0092_WYG_017-4a>¶
漢師徳宫在縣界¶
翊唐觀在粟邑鎮西南去縣三十里舊圖經曰觀内有¶
寇尊師舉家白日上昇今廢¶
要冊廟在清川鄉隂村去縣五里¶
漢武帝廟在五陵鄉嚴店村去縣西南十八里¶
廬陵王廟在五陵鄉大順堡西南去縣二十里¶
漢太上皇陵在縣東北二十五里郡國縣道里記曰髙帝¶
葬太上皇於櫟陽北原其陵在東者太上皇在西者昭¶
<pb:KR2k0092_WYG_017-4b>¶
靈后也¶
　　　涇陽¶
涇陽縣(唐畿今次畿南/至府七十里)本秦舊縣史記秦昭王弟封涇¶
陽君案今渭州平凉界涇陽故城是漢属安定郡惠帝¶
四年改池陽縣属左馮翊故城在今縣西北二里以其¶
地在池水之陽故曰池陽苻堅於今縣東南二十八里¶
置涇陽縣後魏於縣置咸陽郡後周建徳中省池陽縣¶
隋開皇三年罷咸陽郡徙縣置於廢郡𨽻雍州即今縣¶
<pb:KR2k0092_WYG_017-5a>¶
也唐天授二年𨽻鼎州大足元年還𨽻雍州¶
縣境(東西七十五里/南北三十五里)¶
六鄉管六里(唐十/八鄉)¶
瑞寧鄉管神狐里¶
永順鄉在縣東管□南里(□字類篇無之/疑只是偶字)¶
㑹仙鄉在縣東管仙洞里¶
廣吉鄉在縣東管張良里¶
河池鄉管養生里¶
<pb:KR2k0092_WYG_017-5b>¶
宜善鄉在縣外管輔政里¶
洪池監在縣西北五十里掌三白渠¶
涇陽鎮在縣城西街北¶
臨涇鎮在縣西北宜善鄉(白渠貫/其中)¶
迎冬驛在廣吉鄉十道志曰舊池陽縣城俗名迎冬城¶
城中有尹吉甫碑後為驛今廢¶
涇水渡九¶
　百光渡　寧甘渡　涇甘渡(並縣/西)　臨涇渡(縣西/北)¶
<pb:KR2k0092_WYG_017-6a>¶
　睦城渡(縣西/南)　劉洪渡(縣/南)　張茹渡　郭渡　孫渡¶
　(並縣/東南)¶
石安原在縣西南七里崇二十丈東西三十八里南入¶
咸陽縣界崔鴻前秦録曰苻健攻張琚于宜秋還¶
登石安原而歎曰美哉斯原也悵然有終焉之志¶
長平坂在縣西南五十里俗名睦城坂東方朔記曰漢¶
武上甘泉至長平坂上馳道有蟲盤而覆地赤如生肝¶
状頭目口鼻耳齒盡具先驅旄頭馳還以聞方朔從上¶
<pb:KR2k0092_WYG_017-6b>¶
在後車上使往視之還對曰怪也上曰何謂對曰秦始¶
皇拘繫無罪幽殺無辜衆庶恨怨憤氣之所生也是地¶
必秦之故獄處也詔丞相公孫𢎞按地圖果秦獄也上¶
曰善當何以去之朔曰積憂者得酒而忘致酒其上以¶
消糜之以酒澆之果消上大笑曰東方生真先生也賜帛¶
百疋自此之後属車上盛酒以此故也¶
(闕/)¶
涇水在縣西北自池陽縣界來東南入髙陵縣界白渠¶
<pb:KR2k0092_WYG_017-7a>¶
在縣西北六十里堰涇水入焉西自雲陽縣界來東入¶
髙陵縣界十道志曰太白中白南白謂之三白渠也渠¶
上斗門四十八(元和郡縣圖志曰太白渠在縣東北十/里中白渠首承太白渠東流入髙陵縣)¶
(界南白渠首承中白渠東南流亦入/髙陵縣界隋志有茂農渠疑是此)¶
三限口在縣東北分南北三渠處¶
限上十廵管斗門十一¶
限下八廵管斗門八¶
南限管斗門十三¶
<pb:KR2k0092_WYG_017-7b>¶
中限管斗門十二¶
北限管斗門三¶
焦穫澤(一作/藪)在縣北亦名瓠口爾雅十藪周有焦穫郭¶
璞曰今扶風池陽縣瓠中是也詩曰玁狁匪茹整居焦¶
穫謂此也史記鄭國鑿涇水自仲山西底瓠口為渠水¶
經注曰涇水東南流經瓠口鄭白二渠出焉凡溉田萬¶
頃¶
龍泉陂在縣南三里周六里多蒲魚之利¶
<pb:KR2k0092_WYG_017-8a>¶
胡縣城在縣西南角¶
秦望夷宫在縣東南八里¶
漢池陽宫在縣西北八里¶
長平觀在縣東南九里¶
赫連臺在縣北宜善鄉¶
龍泉廟在縣城西門外街北¶
涇河廟在瑞寧鄉¶
顯聖廟在廣吉鄉¶
<pb:KR2k0092_WYG_017-8b>¶
五齊神廟在㑹仙鄉¶
白鹿神廟在瑞寧鄉¶
鄧太尉廟在河池鄉¶
　　　髙陵¶
髙陵縣(唐畿今次畿西/南至府八十里)本秦舊縣孝公置左輔都尉治¶
所也史記秦昭王弟封髙陵君漢𨽻左馮翊王莽改曰¶
千春其治在縣西一里故城後漢左馮翊自長安出治¶
髙陵魏黄初元年改為髙陸縣𨽻京兆郡其治在今縣¶
<pb:KR2k0092_WYG_017-9a>¶
西南後魏徙於今所隋大業二年復為髙陵唐武徳元¶
年析置鹿苑縣貞觀元年省天授二年𨽻鴻州大足元¶
年還雍州¶
縣境(東西二十八里/南北三十三里)¶
五鄉管一百一十九村(唐七鄉㑹昌元年析清平鄉/𨽻三原縣奉荘陵餘不傳)¶
仁義鄉在縣西七里管村二十¶
奉君鄉在縣北八里管村一十五¶
修真鄉在縣東一里管村二十五¶
<pb:KR2k0092_WYG_017-9b>¶
上原鄉在縣西南一十里管村二十八¶
潤國鄉在縣南一十八里管村二十一¶
縣城周二里餘一百二十步隋大業七年築¶
髙陵鎮在縣城内¶
渭橋鎮在縣南一十八里¶
毗沙鎮在縣西南一十八里¶
鴻臚館在縣南一十八里今廢¶
神&KR0399;驛在縣北一百五十步今廢¶
<pb:KR2k0092_WYG_017-10a>¶
奉政原在縣南一十一里東西長三十里南北闊三里¶
鹿苑原在縣西南三十里東西長一十五里南北闊一¶
里三輔黄圖曰安陵有果園名鹿苑¶
涇水西南來自涇陽縣界合渭水¶
渭水在縣西南二十里來自咸陽界流入櫟陽界¶
白渠自涇陽縣界三限下中限為一渠流至縣界彭城¶
堰下分為四渠並溉民田(唐寳厯元年令劉仁師請更/水道渠成名劉公渠彭城堰)¶
中南渠東西長三十五里¶
<pb:KR2k0092_WYG_017-10b>¶
髙望渠東西長三十五里¶
耦南渠東西長四十里¶
中白渠東西長三十里(四渠下流並/入櫟陽縣界)¶
古縣城在縣西一里周七里崇一丈五尺闊四尺¶
髙陵故城在縣西南周二里¶
唐龍躍宫在縣西十四里唐神堯舊宅武徳六年以奉¶
義宫建龍躍宫徳宗改為修真觀内有神堯真容御井¶
靈栢梁開平中廢¶
<pb:KR2k0092_WYG_017-11a>¶
正道觀在縣北十三里有吴道子畫今存¶
法隆院在縣南一十五里唐大厯元年置¶
昭惠院在縣東南三里唐大中年置¶
慶安尼寺在縣西南十里唐初置貞觀元年重修後廢¶
晉天福六年再修¶
鹿臺神廟在鹿苑原上郡國志曰鹿臺祠百姓祈禱水¶
旱有應俗名鹿臺将軍¶
後秦二主墓(姚萇/姚興)在縣東十三里¶
<pb:KR2k0092_WYG_017-11b>¶
唐西平王李晟墓在縣東南十里¶
　　　乾祐¶
乾祐縣(次畿西北去府/三百五十里)本漢洵陽縣地唐萬嵗通天元¶
年析商州豐陽縣地置安業縣景龍三年𨽻雍州景雲¶
元年復𨽻商州乾元元年改為乾元縣𨽻京兆府尋還¶
商州永泰元年為羌賊燒毁徙治今縣西北三十步長¶
慶二年復治今縣光啓二年經蔡賊焚蕩復徙今縣西¶
北西王谷龍紀元年復歸舊縣漢乾祐二年𨽻京兆府¶
<pb:KR2k0092_WYG_017-12a>¶
改為乾祐縣¶
縣境(東西三百二十五里/南北三百五十里)¶
五鄉管十五里¶
乾祐鄉在縣西管里五¶
　藴谷里　東柱里　長陵里　西柱里　乾祐里¶
小和鄉在縣西管里三¶
　太和里　小和里　仵谷里¶
大和鄉在縣東北管里三¶
<pb:KR2k0092_WYG_017-12b>¶
　瓦谷里　長望里　西王里¶
左綿鄉在縣西北管里三¶
　黄花里　青度里　團田里¶
平定鄉在縣東北管歸安里¶
歸安鎮在縣南一百二十里¶
長陵山在縣東七十五里¶
夢谷山在縣東南三十里其山崇峻常有雲起¶
石驢山在縣西南一百八十里山有石状如驢¶
<pb:KR2k0092_WYG_017-13a>¶
石馬山在縣南三十里山有石状如馬¶
車輪山在縣南五里¶
考山在縣北七十里¶
重崖山在縣東五里¶
泎水在縣東五里出萬年縣界秦嶺下流入金州洵陽¶
縣界¶
藴水在縣西南七里出考山下流入泎河¶
洵河在縣西南一百里出萬年長安兩縣界秦嶺下南¶
<pb:KR2k0092_WYG_017-13b>¶
流經縣入金州洵陽縣¶
　　　渭南¶
渭南縣(唐畿西至府/一百三十里)本漢新豐縣地前秦苻堅置渭南¶
縣属京兆郡漢初有渭南郡因以取名述征記曰渭南¶
縣夷狄所置則謂堅也後魏孝昌三年徙置今縣東南¶
四里明光原上為南新豐縣仍置渭南郡西魏廢帝二¶
年分置靈源中源二縣改南新豐為渭南縣後周建徳¶
二年郡及二縣並廢入渭南属雍州隋文帝開皇十四¶
<pb:KR2k0092_WYG_017-14a>¶
年徙縣於今治(兩京道里記曰隋文帝過/縣以原上乏水故徙之)唐武徳元年¶
𨽻華州五年復𨽻雍州天授二年於零口鎮鴻州析渭¶
南慶山置鴻門縣領渭南慶山髙陵櫟陽鴻門五縣大¶
足元年廢鴻州併鴻門入渭南縣𨽻雍州周顯徳二年¶
析𨽻華州¶
縣境(東西三十八里/南北七十五里)¶
四鄉管八里(唐十/九鄉)¶
神徳鄉在縣郭下管里二¶
<pb:KR2k0092_WYG_017-14b>¶
　仁和里　豐隂里¶
石泉鄉在縣西南管里二¶
　曹劉里　崛泉里¶
神川鄉在縣南管里二¶
　清化里　樂坊里¶
廣陽鄉在縣東管里二¶
　臨渭里　金泉里¶
縣城周三里餘二十步崇九尺括地志曰隋焬帝大業¶
<pb:KR2k0092_WYG_017-15a>¶
九年築¶
渭南鎮在縣郭下¶
赤水鎮在縣東一十五里¶
堠子鎮在縣西南與藍田縣接境以南山多虎故立斥¶
堠於此¶
渭南驛在縣郭内東至華州佑順館三十四里西至臨¶
潼縣驛六十二里南至商州洛南縣秦嶺為界無堠館¶
北至耀州富平縣驛七十里¶
<pb:KR2k0092_WYG_017-15b>¶
東陽驛在縣東一十三里兩京道里記曰西魏大統十¶
四年置在東陽谷側因以為名¶
杜化驛在縣西一十三里兩京道里記曰亦大統十四¶
年置在杜化川(二驛/今廢)¶
酋橋在縣東五里橋架酋水因名之¶
靈臺山在縣東南三十五里¶
倒獸山一名𤣥象山在縣東南三十七里十六國春秋¶
曰王嘉字子年隠於東陽谷鑿崖穴而居弟子傳業者¶
<pb:KR2k0092_WYG_017-16a>¶
數百人亦皆穴處石季龍兵亂棄其徒衆至于長安潛¶
隠終南山結庵廬而止門人聞而復隨之乃遷於倒獸¶
山即此也¶
廣狗谷在縣南三十里¶
廣鄉原在縣東南十里水經注曰東陽水西陽水並南¶
出廣鄉原北垂¶
新豐原一名青原在縣西南二十里水經注曰泠水歴¶
隂盤新豐二原之間按今泠水經此原之右¶
<pb:KR2k0092_WYG_017-16b>¶
胡城波在縣南一十五里東西一十五里南北接山三¶
十里¶
楊桞坡在縣東南一十五里東西一十里南北接山三¶
十里¶
牧羊坡在縣西南二十里東西三十里南北接山三十¶
里¶
蜯蛤塠在縣南二十里崇三十尺周二百步¶
孟家塠在縣南六十里崇一百尺周四百步¶
<pb:KR2k0092_WYG_017-17a>¶
灰塠在縣西南五里崇三十尺周一百步¶
渭水西自臨潼縣界流入去縣四里東流入鄭縣界¶
酋水出縣西南石樓山水經注曰酋水出倒獸山¶
南總五水單流北注經秦步髙宫東歴新豐原東而北¶
經步夀宫西又入渭¶
東陽谷水出縣東南廣鄉原北¶
西陽谷水出縣東南廣鄉原北¶
杜化谷水出縣西南¶
<pb:KR2k0092_WYG_017-17b>¶
零谷水出縣西¶
梁泉在縣東南一百五步¶
甘泉在縣城内¶
姜泉在縣城内(唐陸贄為尉有詩曰遶堦流㶁㶁/夾砌樹隂隂盖縣内多引流泉)¶
漕渠在縣北一里來自臨潼縣東入鄭縣界今涸王尚¶
澤在縣西十五里¶
靈池在縣東南二十五里後魏永熙元年水自湧出因¶
而成池周八十步¶
<pb:KR2k0092_WYG_017-18a>¶
鴻門亭即漢髙帝見項羽之處大道北下坂口名半日¶
村太平寰宇記曰此村以山髙蔽虧陽影常照其一半¶
風門三秦記曰在新豐縣東南兩阜相對其所多風¶
釣魚峰在縣東南十七里¶
縣故城在縣城北周一里餘二百八十步崇一丈括地¶
志曰渭南故城在縣治東南四里西魏文帝大統十六¶
年築(按縣故城疑苻堅所置渭南縣/括地志所引當是南新豐縣)¶
右倉堡城在縣東三里¶
<pb:KR2k0092_WYG_017-18b>¶
張堡城在縣東南三十里¶
嚴堡城在縣西南三十五里¶
青原堡城在縣西南二十五里¶
姚堡城在縣南二十里¶
胡城在縣南十里舊説匈奴休屠王部落降漢築此城¶
以居因名胡城¶
秦步髙宫一名市丘城在縣西南三十里¶
隋崇業宫在縣東十五里煬帝大業二年置唐逰龍宫¶
<pb:KR2k0092_WYG_017-19a>¶
在縣西一十一里兩京道里記曰唐開元二十五年勑¶
兩京行宫逺近不等冝令将作大匠康&KR0559;與州縣均融¶
修葺取黒龍飲渭名之今有遺址¶
建明觀在縣西二十里後魏普泰元年置今廢¶
慈雲寺在縣城内本唐啟休寺元和中置後改今名後¶
魏孝武帝孝陵在縣東南二十二里廣鄉原陵崇六丈¶
周一百二步石人虎尚存¶
　¶
<pb:KR2k0092_WYG_017-19b>¶
　¶
　¶
　¶
　¶
　¶
　¶
　¶
　長安志巻十七¶
